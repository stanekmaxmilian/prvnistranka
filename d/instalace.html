<!DOCTYPE html>
<html lang="cs">
<head>
    <meta charset="UTF-8">
    <title>Instalace a licence</title>
    <link rel="stylesheet" href="../g/style.css">
</head>
<body>

<header>
    <h1>Instalace a licence</h1>
    <nav>
        <ul>
            <li><a href="../index.html">Úvod</a></li>
            <li><a href="../a/soubory.html">Soubory a adresáře</a></li>
            <li><a href="../b/operacni-systemy.html">Operační systémy</a></li>
            <li><a href="../c/aplikace.html">Aplikace</a></li>
            <li><a href="./instalace.html">Instalace a licence</a></li>
            <li><a href="../e/virtualizace.html">Virtualizace a cloud</a></li>
            <li><a href="../f/zalohovani.html">Zálohování</a></li>
        </ul>
    </nav>
</header>

<main class="container">

    <section class="box" id="instalace-programu">
        <h2>Instalace programu</h2>
        <p>
            Program, který si koupíme, dostaneme na CD/DVD disku, nebo si ho stáhneme z Internetu. Po vložení instalačního CD/DVD disku se většinou okamžitě spustí instalační program (díky souboru autorun.inf), v případě softwaru staženého z Internetu musíme instalační program spustit sami (ve Windows nejčastěji poklepáním na soubory install.exe či setup.exe).
        </p>
        <p>
            Průvodce instalací (wizard) si často vyžádá sériové číslo a souhlas s licenčními podmínkami, zeptá se, kam (do jaké složky na disku) se má program uložit a kam se má umístit zástupce programu. Potom instalační program nahraje všechny soubory na pevný disk počítače, provede nutnou konfiguraci (v systémovém registru Windows, konfiguračních souborech) a nakonec vytvoří zástupce programu pro jeho snadné spuštění.
        </p>
    </section>

    <section class="box" id="odinstalace-programu">
        <h2>Odinstalace programu</h2>
        <p>
            Úplné odebrání programu bývá paradoxně často složitější, zvláště v systémech Windows. Při instalaci si program nahraje své komponenty do mnoha složek včetně systémových, sdílí některé soubory s jinými programy (dynamické knihovny DLL), vytvoří záznamy v registru, při svém běhu vytváří pomocné soubory.
        </p>
        <p>
            Program, zajišťující odinstalování aplikace, často neví přesně, kde všude jsou programové soubory uložené a všechny je nesmaže. V řadě případů tak dochází k hromadění zbytečných a nepoužívaných souborů. Pro jejich odstranění lze používat některé speciální utility – např. RegCleaner.
        </p>
    </section>

    <section class="box" id="lokalizace-platforma">
        <h2>Lokalizace, platforma a kompatibilita</h2>
        
        <h3>Lokalizace</h3>
        <p>
            Lokalizace je překlad programu, v našem případě do češtiny. Většina významných softwarových firem pochází z anglicky mluvících zemí. Lokalizace je drahá a časově náročná činnost, protože se musí přeložit nejen volby nabídek a obsah dialogových oken, ale také nápověda k programu a návod k programu (manuál).
        </p>

        <h3>Platforma a kompatibilita</h3>
        <p>
            V souvislosti s určitým typem OS i typem procesoru používáme pojem <strong>platforma</strong> - např. Windows, Linux, OS X. Používaný program musí být určen pro operační systém, který je na počítači nainstalován; pod jiným systémem většinou nepracuje.
        </p>
        <p>
            Mnoho programů má proto verze určené pro několik operačních systémů – jsou <strong>multiplatformní</strong>. Problémy se spuštěním programu však mohou nastat i na jedné platformě v souvislosti s různými verzemi OS i rozdíly mezi 32bitovými a 64bitovými systémy.
        </p>
    </section>

    <section class="box" id="verze-programu">
        <h2>Verze programů</h2>
        <p>
            U počítačových programů je důležitá jeho verze, která se označuje číslem za názvem programu. Nový program může být například označen jako verze 1.0.
        </p>
        
        <h3>Update (aktualizace)</h3>
        <p>
            Některé dodatečně zjištěné dílčí nedostatky nebo bezpečnostní problémy řeší aktualizace programu (dnes nejčastěji přes Internet). Aktualizace jsou zakázníkům obvykle poskytovány bezplatně. Pro přehlednost jsou označovány buď datem vydání, nebo symbolickým číselným vyjádřením podverze – např. 1.1 nebo 1.23.
        </p>

        <h3>Upgrade (povýšení)</h3>
        <p>
            Povýšení na novou verzi (např. 2.0) přináší významnější změny ve vývoji programu a v případě komerčního software je třeba vyšší verzi znovu zaplatit. Bývá pravidlem, že nové verze mají nové funkce a lepší ovládání, ale také vyšší nároky na výkon počítače.
        </p>

        <h3>Downgrade</h3>
        <p>
            Opačný postup, tedy použití nižší verze programu (např. kvůli nekompatibilitě s instalovaným OS nebo nedostatečnou konfigurací počítače), se nazývá downgrade.
        </p>
    </section>

    <section class="box">
        <h2>Registrace programu</h2>
        <p>
            Registrace programu je zaevidování jeho uživatele do databáze výrobce programu. Registrace je nepovinná a přináší většinou několik výhod:
        </p>
        <ul>
            <li>Nárok na upgrade programu za sníženou cenu</li>
            <li>Informace o nových verzích programu a vzniklých doplňcích</li>
            <li>U některých programů nárok na využití zákaznické linky v případě potíží</li>
        </ul>
    </section>

    <section class="box">
        <h2>Softwarové licence</h2>
        <p>
            Uživatel nemůže koupit program jako celek se všemi právy k němu, ale může získat pouze <strong>licenci</strong> (oprávnění) k jeho užívání. Z toho plyne, že nesmí žádným způsobem upravovat toto dílo, pokud k tomu autor nedá svůj výslovný souhlas. Licence je většinou nepřenosná.
        </p>

        <h3>Multilicence</h3>
        <p>
            Při koupi programu běžně získává uživatel oprávnění provozovat program na jednom počítači. V případech hromadného využití programu (firmy, školy) stačí koupit jedno balení programu a k němu vícenásobnou licenci pro další počítače, která bývá cenově výhodnější variantou.
        </p>
    </section>

    <section class="box" id="typy-licenci">
        <h2>Typy licencí</h2>

        <h3>Komerční software (proprietární)</h3>
        <p>
            Jeho autor upravuje licencí (typicky EULA - End-User-License-Agreement) možnosti jeho používání. K takovému software nejsou zpravidla k dispozici volně zdrojové kódy. Je šířen za úplatu a bývá omezen počet instalací, přenositelnost licence či právo modifikace produktu.
        </p>

        <h3>OEM (Original Equipment Manufacturer)</h3>
        <p>
            Touto zkratkou se označují výrobky, které jsou určeny k zabudování jako komponenty (součásti) do jiných zařízení. Jedná se například o programy, které jsou nabízeny pouze současně s hardware za sníženou cenu.
        </p>

        <h3>Demoverze a zkušební verze</h3>
        <p>
            <strong>Demoverze</strong> jsou "ostré" programy, které mají zablokované některé funkce, často ukládání souboru na disk a tisk. Dodávají se zdarma nebo za malý poplatek.
        </p>
        <p>
            <strong>Zkušební (trial) verze</strong> umožňují plnohodnotnou práci včetně ukládání i tisku, ale jen po určitou dobu. Po uplynutí této doby program nelze spustit.
        </p>

        <h3>Shareware</h3>
        <p>
            S programem může uživatel pracovat a po určité době je povinnen zaslat jeho autorovi uvedený poplatek. Poté smí program legálně užívat.
        </p>

        <h3>Freeware</h3>
        <p>
            Program je možné používat a rozšiřovat zdarma, požaduje se pouze dodržování autorských práv. Nesmí se zahrnovat do komerčně šířených programů a nesmí být změněn.
        </p>

        <h3>Public Domain</h3>
        <p>
            Rozsáhlá oblast programů k volnému užití. Tyto programy lze používat, volně šířit i upravovat. Autoři se vzdávají některých svých práv k programu.
        </p>

        <h3>Svobodný software a GNU/Linux</h3>
        <p>
            V současnosti vystupuje do popředí tzv. <strong>svobodný software</strong> (free software, nezaměňovat s freeware) šířený většinou pod licencí Open Source (nejčastěji GPL). Ten se stává alternativou pro často finančně náročné komerční programy.
        </p>
        <p>
            Myšlenku svobodného softwaru formuloval v polovině 80. let minulého století Richard M. Stallman. Založil projekt GNU (GNU is Not Unix), jehož cílem bylo vytvořit svobodný unixový operační systém. Jádro Linux vytvořil Linus Torvalds v roce 1991. Kombinací systému GNU a jádra Linux pak vznikl GNU/Linux systém.
        </p>

        <h3>Open Source a licence GPL</h3>
        <p>
            <strong>Open Source</strong> znamená doslova otevřený zdroj. Takové programy musí být vždy šířeny i s uvedením zdrojových textů, takže každý (kdo má patřičné znalosti) může přesně zjistit, jak takový program funguje. Každý ho také může vylepšit, opravit v něm chybu, použít ho ve svém programu, vždy však musí takový produkt opět distribuovat jako Open Source.
        </p>
        <p>
            Přesné podmínky stanovuje licence <strong>GPL</strong> (General Public Licence - všeobecná veřejná licence). Nejrozšířenější licencí je GNU/GPL (GNU General Public Licence).
        </p>
    </section>

    <section class="box">
        <h2>Software a autorský zákon</h2>
        <p>
            Program je chráněn <strong>autorským zákonem</strong>, který i počítačový program považuje za autorské dílo. Jeho tvůrci k němu mají autorská práva, podobně jako autoři knih, hudební skladatelé atd.
        </p>
        <p>
            Počítačový program je dnes asi nejčastěji kradeným zbožím. Softwarovým firmám kvůli počítačové kriminalitě unikají velké tržby za prodej jejich programů a uživatelé počítače se dopouštějí protiprávního jednání.
        </p>
        <p>
            Kontrolu legálnosti software provádí specializované oddělení Policie ČR. Je-li ve firmě nebo v domácnosti zjištěno užívání nelegálního softwaru, je vyčíslena jeho hodnota a dojde k finančním i trestním postihům odpovědných lidí i firmy.
        </p>

        <h3>Ochrana programů před nelegálním kopírováním</h3>
        <ul>
            <li>Zadání licenčního (sériového) čísla</li>
            <li>Aktivace přes Internet nebo telefon</li>
            <li>Hardwarový klíč (malé technické zařízení připojované k USB portu)</li>
            <li>Speciálně upravená chybná místa na CD/DVD</li>
        </ul>
    </section>

</main>

<footer>
    <a href="https://www.sspu-opava.cz/cs/"target = "_blank">
    <img src="https://www.sspu-opava.cz/static/img/core-img/skola-logo.png" alt="Logo školy">
    </a>
    <p>© 2025 Maxmilián Staněk - IT1</p>
</footer>

</body>
</html>
