<!DOCTYPE html>
<html lang="cs">
<head>
    <meta charset="UTF-8">
    <title>Operační systémy</title>
    <link rel="stylesheet" href="../g/style.css">
</head>
<body>

<header>
    <h1>Operační systémy</h1>
    <nav>
        <ul>
            <li><a href="../index.html">Úvod</a></li>
            <li><a href="../a/soubory.html">Soubory a adresáře</a></li>
            <li><a href="./operacni-systemy.html">Operační systémy</a></li>
            <li><a href="../c/aplikace.html">Aplikace</a></li>
            <li><a href="../d/instalace.html">Instalace a licence</a></li>
            <li><a href="../e/virtualizace.html">Virtualizace a cloud</a></li>
            <li><a href="../f/zalohovani.html">Zálohování</a></li>
        </ul>
    </nav>
</header>

<main class="container">

    <section class="box" id="operacni-systemy-uvod">
        <h2>Operační systémy</h2>
        <p>
            Základním programovým vybavením počítačů (a jim podobných zařízení) jsou operační systémy (OS - Operation System). Jejich nejdůležitější funkcí je zajištění řízení hardware. To má na starosti jádro systému, které tvoří subsystémy pro správu procesoru, paměti, diskových médií a dalších zařízení.
        </p>
        <p>
            Nezbytnou součástí operačních systémů je <strong>aplikační rozhraní</strong> (API - Application Programming Interface), které nabízí programátorům prostředky pro vývoj aplikací pro daný systém. Uživatelské rozhraní slouží k ovládání OS a k spouštění aplikací. Zatímco starší OS se ovládaly častěji prostřednictvím příkazového řádku (CLI - Command Line Interface), moderní systémy poskytují grafické uživatelské rozhraní (GUI - Graphic User Interface).
        </p>
    </section>

    <section class="box" id="historie-os">
        <h2>Historie a vývoj OS</h2>
        <p>
            Na počátku vývoje moderních OS byl víceúlohový a víceuživatelský systém <strong>UNIX</strong>, který se od 70. let používal v sálových počítačích i minipočítačích. V 80. letech si konkurovaly systémy firmy Microsoft (MS DOS) a firmy Apple (Mac OS), která začala jako první používat grafické uživatelské rozhraní. To se stalo také základem MS Windows.
        </p>
        <p>
            V současnosti získával stále větší popularitu volně šiřitelný systém <strong>Linux</strong>, pojmenovaný podle svého tvůrce Linusa Torvaldse. Zatímco operační systémy Windows dominují především na osobních počítačích, různé linuxové distribuce jsou velmi často instalovány na síťových serverech.
        </p>
    </section>

    <section class="box" id="typy-os">
        <h2>Typy operačních systémů</h2>
        <p>Současné OS rozdělujeme nejčastěji podle typů zařízení, pro která jsou určeny:</p>
        <ul>
            <li><strong>Systémy pro síťové servery</strong> - MS Windows Server, Linux, Unix</li>
            <li><strong>Systémy pro osobní počítače</strong> - MS Windows, Linux Ubuntu, OS X</li>
            <li><strong>Systémy pro mobilní zařízení</strong> - Android, iOS, Windows Phone</li>
            <li><strong>RTOS</strong> (Real-Time Operating System) - systémy reálného času pro "chytrá" zařízení, robotické kamery, měřící přístroje, řízení průmyslových procesů</li>
        </ul>
    </section>

    <section class="box" id="ovladace-utility">
        <h2>Ovladače, firmware a utility</h2>
        
        <h3 id="ovladace-zarizeni">Ovladače zařízení (device drivers)</h3>
        <p>
            Speciální programy, které zajišťují komunikaci OS s určitým technickým vybavením. Bez potřebného ovladače nemůže zařízení správně fungovat. Standardní ovladače pro běžná zařízení bývají součástí moderních OS. Instalaci zařízení ve Windows usnadňuje standard <strong>Plug and Play</strong> (PnP - "připoj a hrej"), který zajistí automatickou detekci nově připojeného hardware.
        </p>

        <h3 id="firmware">Firmware</h3>
        <p>
            Programové vybavení, které slouží pro řízení nějakého vestavěného systému (embedded system). Firmware řídí například kalkulačky, počítačové komponenty (pevný disk, router...), mobilní telefon, digitální fotoaparát atd. Základním firmwarem v počítači je <strong>BIOS</strong> (Basic Output-Input System), který zajišťuje především start počítače a umožňuje konfiguraci základní desky i připojeného hardware.
        </p>

        <h3 id="utility">Utility</h3>
        <p>
            Menší pomocné programy, které umožňují vykonávat servisní operace potřebné k fungování počítače. Patří k nim:
        </p>
        <ul>
            <li>Komprimační programy</li>
            <li>Diagnostické a testovací programy</li>
            <li>Utility pro kontrolu a optimalizaci operačního systému</li>
            <li>Konverzní (převodní) programy</li>
        </ul>
        <p>
            Řada utilit je integrální součástí OS. Příkladem může být Správce úloh ve Windows (Task Manager), který umožňuje správu spuštěných programů a služeb. Dalšími užitečnými utilitami jsou nástroje pro defragmentaci (defrag) nebo kontrolu disku (chkdsk).
        </p>
    </section>

</main>

<footer>
    <a href="https://www.sspu-opava.cz/cs/"target = "_blank">
    <img src="https://www.sspu-opava.cz/static/img/core-img/skola-logo.png" alt="Logo školy">
    </a>
    <p>© 2025 Maxmilián Staněk - IT1</p>
</footer>

</body>
</html>
